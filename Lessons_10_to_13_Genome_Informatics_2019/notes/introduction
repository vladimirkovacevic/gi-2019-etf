INTRODUCTION

1. (title slide)

Dezoksiribonukleinska kiselina (DNA) se nalazi u unutrašnjosti ćelija, organizovana u obliku hromozoma - dugačkih vlaknastih struktura. Kod čoveka je hromozom dvostruki, spiralno uvijeni lanac od 50 do 250 miliona nukleotida. Segment tog niza koji kodira RNA (ribonukleinska kiselina) molekul naziva se gen, a ceo skup genetskih instrukcija koje nosi neki organizam - genom. Humani genom sadrži nešto više od 20,000 gena.

Poznato nam je da u svakoj ćeliji našeg organizma imamo praktično isti DNA (osim u haploidnim polnim ćelijama), ali isto tako znamo i da neke od tih ćelije vrše potpuno različite funkcije. Metabolizam ćelije kože i ćelije nervnog sistema se razlikuje, ali zašto kada je osnovni genetski kod isti?

2. (centralna dogma)

2/1

Centralna dogma molekularne biologije definise smer protoka biološke informacije: DNA kodira RNA, a RNA kodira protein (naravno, da bi regulacija bila moguća postoje i efekti suprotnog smera).

I RNA i DNA molekuli su nizovi nukleotida. Nukleotidi koji čine DNA su adenin (A), guanin (G), citozin (C) i timin (T), dok se kod RNA timin zamenjuje uracilom (U).

Informacija sadržana u segmentu DNA niza se može kopirati u RNA (kroz proces koji nazivamo 'transkripcija' uz posredstvo enzima RNA-polimeraze), informacijska RNA (mRNA) nastaje od pre-mRNA (procesom 'splajsovanja', u kojem se uklanjaju tzv. intronske regije/introni) i proteini se sintetišu nizanjem amino kiselina po mRNA šablonu ('translacija'). Translacija se obavlja unutar ribozoma, organele sačinjene od ribozomalne RNA (rRNA) i proteina.

2/3

Tipovi RNA: informacijska ili messenger RNA (mRNA) zastupljena je sa oko ~5% u ćelijama sisara, ribozomalna RNA (rRNA) ~80%, transportna RNA koja takođe učestvuje u procesu translacije (tRNA) ~15% ... 

2/4

Na enhancere se vezuju transcription faktori koji interaguju sa RNA-polimerazom (koja se vezuje na promoterski region gena) i povećavaju šansu da dođe to transkripcije. Postoje i regije koje imaju suprotnu regulatornu ulogu: silenceri.

UTR = untranslated region, ne kodira protein

2/5

Alternativno splajsovanje je proces kojim od pre-mRNA koji je doslovno prepisan DNA kod nastaje mRNA koji će kodirati protein. Splajsovanjem dolazi do odstranjivanja intronskih regija (introna), ali se isto može desiti i pojedinim eksonima. Rezultujući različiti mRNA molekuli mogu biti translirani u različite proteine, odnosno - jedan gen može da kodira više proteina.

Alternativno splajsovanje se javlja kao normalna pojava kod eukariota, gde znatno povećava raznovrsnost proteina. Kod ljudi preko 80% gena su alternativno splajsovani. Brojni modovi alternativnog splajsovanja su uočeni, od kojih najčešći jeste preskakanje eksona. U tom modu, pojedini ekson može biti uključen u mRNA pod nekim uslovima ili u pojedinim tkivima, i izostavljen iz mRNA u drugim.

Ovo je nešto što će otežati problem alignmenta (poravnanja) na referentni genom. Aligner mora biti 'splice aware'!

Rezultat splajsinga nazivamo 'transkript' (ili 'izoforma'). To je jedna od varijanti mRNA molekula koja može nastati od nekog gena. Ekvivalentno relaciji gen-genom, 'katalog' svih mogućih transkripata nazivamo 'transkritom'.

3. (motivacija i tehnologije)

3/1

Proteini (belančevine) predstavljaju za žive sisteme najznačajnije organske molekule. Osim što izgrađuju ćeliju i njene delove, proteini obavljaju i sve osnovne funkcije u organizmu. 

Izuzetno je komplikovano direktno izmeriti relativnu zastupljenost određenog proteina u uzorku. Zato merimo relativnu zastupljenost mRNA molekula koji kodira taj protein!
